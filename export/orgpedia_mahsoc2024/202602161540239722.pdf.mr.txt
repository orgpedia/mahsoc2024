# Page 1
भारतरत्न डॉ. बाबासाहेब आंबेडकर यांच्या
विचारांचा जलसे, भीमगीते, पोवाडा, गीतगायन व
शाहीरी या माध्यमांतून प्रचार व प्रसार करणा-या
व्यक्तींना लोककवी वामनदादा कर्डक पुरस्कार
प्रदान करण्याबाबत.
महाराष्ट्र शासन
सामाजिक न्याय व विशेष सहाय्य विभाग
शासन निर्णय, क्रमांकः वाकपु - २०२५ / प्र. क्र. ५२ / समन्वय
मंत्रालय, विस्तार भवन, मुंबई - ४०० ०३२.
दिनांक : १६ फेब्रुवारी २०२६
वाचा : १. शासन निर्णय, सामाजिक न्याय, सांस्कृतिक कार्य व क्रिडा व विशेष सहाय्य विभाग क्रमांक :
सरपू-२००४/प्रक.१८४/मावक-४, दि.१६ जुलै २००४
२. शासन निर्णय,सामाजिक न्याय व विशेष सहाय्य विभाग क्रमांक : पुरस्कार-२०१७/
प्र.क्र.२१/विघयो, दि.०३ मार्च २०१७
३. शासन निर्णय,सामाजिक न्याय व विशेष सहाय्य विभाग क्रमांक : प्रसिध्दी-२०२५/प्रक्र.०८/
समन्वय, दि.०४ मार्च २०२५
प्रस्तावना : लोककवी वामनदादा कर्डक यांनी भारतरत्न डॉ. बाबासाहेब आंबेडकर यांचे विचार
आपल्या ओजस्वी वाणीतून आणि समर्थ लेखणीतून महाराष्ट्राच्या घराघरात व खेड्यापाड्यात
पोहोचवण्याचे काम केले असून त्यामुळे ते आंबेडकरी चळवळीतील एक प्रभावशाली लोककवी म्हणून
प्रसिद्ध झाले आहेत. त्यांच्या कविता सामाजिक अन्याय, जातिभेद, विषमता याविरुद्ध बंड पुकारणाऱ्या
असल्यामुळे "विद्रोही कवी" म्हणून त्यांची ओळख असून त्यांनी अनेक गाणी, पोवाडे, भीमगीते लिहिली.
त्यांनी डॉ. बाबासाहेब आंबेडकरांबरोबर अनेक सभा व आंदोलनामध्ये सहभाग घेतला. त्यांच्या कवितांनी
लाखो लोकांना प्रेरणा मिळाली असून लोककवी वामनदादा कर्डक यांचे समाजातील योगदान विचारात
घेता त्यांच्या नावाने पुरस्कार देण्याची बाब शासनाच्या विचाराधीन होती.
शासन निर्णय : भारतरत्न डॉ. बाबासाहेब आंबेडकर यांच्या विचारांचा जलसे, भीमगीते, पोवाडा, गीत
गायन व शाहीरी या माध्यमातून प्रचार व प्रसार करणा-या व्यक्तींना सन्मानित करण्यासाठी ६ महसुली
विभागांतून प्रत्येकी एका व्यक्तीस पुरस्काराप्रित्यर्थ रु.५१,०००/- याप्रमाणे "लोककवी वामनदादा कर्डक
पुरस्कार" ही योजना सुरु करण्यास सदर शासन निर्णयान्वये मान्यता देण्यात येत आहे. सदर योजनेचे
निकष व नियमावली “परिशिष्ट्ट- अ” प्रमाणेच राहतील.
२. सदर लोककवी वामनदादा कर्डक पुरस्कार व इतर अनुषंगिक बाबींवरील खर्च हा “मागणी
क्र.एन-३, मुख्य लेखाशीर्ष २२२५, अनुसूचित जाती, अनुसूचित जमाती, इतर मागासवर्ग व अल्पसंख्याक
यांचे कल्याण,८०, सर्वसाधारण, ७८९, अनुसूचित जातींसाठी विशेष घटक योजना, (०१)
परितोषिक/बक्षिसे, (०१)(०२) शाहू, फुले, आंबेडकर यांच्या नावे पारितोषिक देणे (कार्यक्रम) २२२५ जी
४४८” या लेखाशिर्षाखालील मंजूर तरतुदीमधून भागविण्यात येईल.
# Page 2
३. याकरिता प्रादेशिक उपायुक्त, समाजकल्याण विभाग हे आहरण व संवितरण अधिकारी राहतील
व आयुक्त, समाजकल्याण, पुणे हे नियंत्रक अधिकारी राहतील.
सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध
# Page 3
# Page 4
# Page 5
# Page 6