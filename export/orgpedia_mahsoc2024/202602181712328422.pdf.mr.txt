# Page 1
महाराष्ट्र राज्य अनुसूचित जाती आयोग
अधिनियम, २०२५ (सन २०२५ चा
महाराष्ट्र अधिनियम क्रमांक ३७) दि.१२
सप्टेंबर, २०२५ पासून अंमलात आल्याने
महाराष्ट्र राज्य अनुसूचित जाती जमाती
आयोग संपुष्ट्टात आणणे व तद्अनुषंगिक
कार्यवाही.
महाराष्ट्र शासन
सामाजिक न्याय व विशेष सहाय्य विभाग
शासन निर्णय क्र: - सीबीसी-२०१७/प्र.क्र.६९(भाग-१)/मावक
मंत्रालय, विस्तार भवन, मुंबई.
दिनांक:- १८ फेब्रुवारी, २०२६
वाचा:- १) शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र.रामाआ-
२००३/प्र.क्र.१७५/मावक-१, दि.०१.०३. २००५.
२) शासन निर्णय, सामाजिक न्याय, सांस्कृतिक कार्य व विशेष सहाय्य विभाग, क्र.सीबीसी-
१०/प्र.क्र.५७६ /मावक-५, दि.०२.१२.२००६.
३) शासन निर्णय, सामाजिक न्याय व विशेष सहाय्य विभाग, क्र.सीबीसी-२०२२/प्र.क्र.१३३(भाग-
२)/मावक, दि.१६.०९.२०२४.
४) महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र अधिनियम
क्रमांक ३७).
५) शासन अधिसूचना, सामाजिक न्याय व विशेष सहाय्य विभाग, क्रमांक:सीबीसी-२०१७/
प्र.क्र.६९(भाग-१)/मावक दि.१२.०९.२०२५.
प्रस्तावना: -
अनुसूचित जाती, अनुसूचित जमातीच्या सामाजिक, शैक्षणिक व आर्थिक परिस्थितीचा अभ्यास
करुन शासनास उपाययोजना सुचविण्यासाठी वाचा क्र.१ येथील दि.१ मार्च, २००५ रोजीच्या शासन
निर्णयान्वये महाराष्ट्र राज्य अनुसूचित जाती जमाती आयोगाची स्थापना करण्यात आली होती.
महाराष्ट्र राज्य अनुसूचित जाती जमाती आयोगाकरिता अधिकारी/ कर्मचारी वर्गाची २७ पदे प्रथम
टप्यात भरण्यास वाचा क्र.२ येथील दि.०२.१२.२००६ रोजीच्या शासन निर्णयान्वये मान्यता देण्यात
आली होती. वाचा क्र.३ येथील दि.१६.०९.२०२४ रोजीच्या शासन निर्णयान्वये महाराष्ट्र राज्य
अनुसुचित जाती जमाती आयोगावर १ अध्यक्ष, १ उपाध्यक्ष तथा सदस्य व २ सदस्य यांची नियुक्ती
करण्यात आली आहे. तदनंतर, केंद्र शासनाच्या धर्तीवर राज्यात स्वतंत्रपणे महाराष्ट्र राज्य अनुसूचित
जाती आयोगास मान्यता व वैधानिक दर्जा देण्याच्या प्रस्तावास मा. मंत्रीमंडळाच्या दि.१०.०६.२०२५
रोजीच्या बैठकीत मान्यता दिलेली आहे. तसेच वाचा क्र.२ येथील दि.०२.१२.२००६ रोजीच्या शासन
निर्णयान्वये महाराष्ट्र राज्य अनुसूचित जाती जमाती आयोगावर निर्माण करण्यात आलेल्या २७ पदांना
महाराष्ट्र राज्य अनुसूचित जाती आयोगावर हस्तांतरित करण्यास मा. मंत्रिमंडळाच्या
दि.१०.०६.२०२५ रोजीच्या बैठकीत मान्यता देण्यात आलेली आहे. त्यास अनुसरून महाराष्ट्र
विधानमंडळाच्या सन २०२५ चे द्वितीय (पावसाळी) अधिवेशनात त्याबाबतचे विधेयक पारित करुन व
मा. राज्यपालांनी दिलेल्या संमतीनुसार महाराष्ट्र राज्यातील अनुसूचित जातींच्या हिताचे संरक्षण व
रक्षण करण्याच्या; आणि त्यांचे कल्याण व विकास करण्यासाठी सुधारात्मक उपाययोजनांची
# Page 2
शिफारस करण्याच्या दृष्ट्टीने, महाराष्ट्र राज्य अनुसूचित जाती आयोग गठित करण्याकरिता आणि
तत्संबंधित किंवा तद्नुषंगिक बाबींकरिता तरतूद करण्यासाठी महाराष्ट्र राज्य अनुसूचित जाती
आयोग अधिनियम, २०२५ (सन २०२५ चा महाराष्ट्र अधिनियम क्रमांक ३७) (यापुढे याचा उल्लेख “उक्त
अधिनियम” असा केलेला आहे) अधिसूचित करण्यात आला आहे. वाचा क्र.५ येथील अधिसूचनेन्वये
उक्त अधिनियमाच्या अंमलबजावणीचा दि.१२.०९.२०२५ सुनिश्चित करण्यात आला आहे. त्यास
अनुसरून महाराष्ट्र राज्य अनुसूचित जाती जमाती आयोग संपुष्ट्टात आणणे व तद्अनुषंगिक कार्यवाही
करण्याची बाब शासनाच्या विचाराधीन होती.
शासन निर्णय:-
महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र अधिनियम
क्रमांक ३७) दि.१२.०९.२०२५ पासून अंमलात आला असल्याने शासन खालीलप्रमाणे निर्णय घेत
आहे:-
१) वाचा क्र.१ येथील शासन निर्णय, दि.०१.०३.२००५ अन्वये स्थापन करण्यात आलेला
महाराष्ट्र राज्य अनुसूचित जाती जमाती आयोग संपुष्ट्टात आणण्यास याद्वारे मान्यता देण्यात
येत आहे.
२) महाराष्ट्र राज्य अनुसूचित जाती आयोग अधिनियम, २०२५ (सन २०२५ चा महाराष्ट्र
अधिनियम क्रमांक ३७) ची अंमलबजावणी दि.१२.०९.२०२५ पासून सुरू झाली असल्याने
वाचा क्र.३ येथील शासन निर्णय, दि.१६.०९.२०२४ अन्वये महाराष्ट्र राज्य अनुसूचित जाती
जमाती आयोगावर नियुक्त करण्यात आलेल्या १ अध्यक्ष, १ उपाध्यक्ष तथा सदस्य व २
सदस्य यांच्या नियुक्त्या रद्द करण्यास याद्वारे मान्यता देण्यात येत आहे
३) नव्याने गठीत महाराष्ट्र राज्य अनुसूचित जाती आयोगावरील अध्यक्ष व सदस्य यांच्या
नियुक्तीबाबत स्वतंत्र आदेश निर्गमित करण्यात येतील.
सदरचा शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3